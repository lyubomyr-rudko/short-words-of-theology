# Про вдячність.

¹ Дякуйте Господу, добрий бо Він, бо навіки Його милосердя! 
² Дякуйте Богу богів, бо навіки Його милосердя! ³ Дякуйте Владиці владик, бо навіки Його милосердя! ⁴ Тому, хто чуда великі Єдиний вчиняє, бо навіки Його милосердя! ⁵ Хто розумом небо вчинив, бо навіки Його милосердя! ⁶ Хто землю простяг над водою, бо навіки Його милосердя! ⁷ Хто світила великі вчинив, бо навіки Його милосердя! ⁸ сонце, щоб вдень панувало воно, бо навіки Його милосердя! ⁹ місяця й зорі, щоб вони панували вночі, бо навіки Його милосердя! ¹⁰ Хто Єгипет побив був у їхніх перворідних, бо навіки Його милосердя! 
¹¹ і ізраїля вивів з-між них, бо навіки Його милосердя! ¹² рукою міцною й раменом простягненим, бо навіки Його милосердя! ¹³ Хто море Червоне розтяв на частини, бо навіки Його милосердя! ¹⁴ і серед нього ізраїля перепровадив, бо навіки Його милосердя! ¹⁵ і фараона та війська його вкинув у море Червоне, бо навіки Його милосердя! ¹⁶ Хто провадив народ Свій в пустині, бо навіки Його милосердя! ¹⁷ Хто великих царів повбивав, бо навіки Його милосердя! ¹⁸ і потужних царів перебив, бо навіки Його милосердя! ¹⁹ Сигона, царя амореян, бо навіки Його милосердя! ²⁰ і Оґа, Башану царя, бо навіки Його милосердя! ²¹ і Хто землю їхню дав на спадщину, бо навіки Його милосердя! ²² на спадок ізраїлеві, Своєму рабові, бо навіки Його милосердя! ²³ Хто про нас пам'ятав у пониженні нашім, бо навіки Його милосердя! 
²⁴ і від ворогів наших визволив нас, бо навіки Його милосердя! ²⁵ Хто кожному тілові хліба дає, бо навіки Його милосердя! ²⁶ Дякуйте Богу небесному, бо навіки Його милосердя!
Псалом 136(135)

1. Що таке вдячність?
2. Чому важлива вдячність?
3. Три практики вдячності.

# Що таке вдячність?
Вдячність — це 
1. Визнання цінності і отримання задоволення від щойно отриманого подарунку. **Приповісті 21:14** Таємний дару́нок пога́шує гнів, а нея́вний гости́нець — лють сильну. Приклад Дадлі Дурслі. Ми не такі як Дадлі

2. Визнання цінності того що ти отримав раніше і не цінував. Поки не втратив. Приклад блудного сина, який повернувся до батька і почав цінувати те що має. **Луки 15:11-32**. Життя, Сонце, Небео, Здоровля, сім’я, дах над головою, їжа, друзі, робота, можливість працювати і вчитися.

3. Усвідомлення Бога який є джерелом всього доброго що ми маємо і - важливо - відповідь словами подяки і хвали, емоціями радості і щастя, діями доброти і служіння.

Вдячність - це те, що робить нас щасливими за те що ми маємо. Коли ми відчуваємо вдячність, ми починаємо цінувати те, що маємо, і це приносить нам радість.

# Чому важлива вдячність?
Щоб зрозуміти чому важлива вдячність, давайте подивимося на те, що є протилежним вдячності.

Протилежне вдячності - це невдоволення і нарікання, захланність і заздрість. 

1. Приклад невдоволення і невдячності - євреї в пустелі, і Бог є захистом для них від спеки вдень і від холоду вночі, і дає їм манну з неба, і воду з каменю, але вони незадоволені тим що мають, і нарікають на Мойсея і Бога, і хочуть повернутися назад в Єгипет.

    **Вихід 16:2-3** 
    ²І стала ремствувати вся громада Ізраїлевих синів на Мойсея та на Аарона в пустині. ³ І говорили їм Ізраїлеві сини: Коли б ми були повмирали від Господньої руки в єгипетськім краї, як ми сиділи над горшком м'яса, як ми їли хліба досить! Бо ви вивели нас до цієї пустині, щоб поморити голодом увесь цей збір... Вихід 16:2-3

    І ця невдячність спотворює їх сприйняття реальності - вони починають ідеалізувати минуле, вони згадують  - ми в єгипті їли м'ясо, огірки, часник, цибулю - і забувають про те, що в єгипті вони були рабами, і що їх діти були вбиті первістками, і що вони повинні постійно працювати на фараона.

Життя невдячної людини повне шкодуванням за минулим і страхом перед майбутнім.

2.  Приклад захланності і заздрості - Гаман **Естер 3:1-6**. **Естер 5:14**

Гаман не радіє нічому поки є Мардохей, який не вклоняється йому як богові. Відсутність одої речі псує всі подарунки, і вони стають неприємними.

3. Бо кожному, хто має, дасться йому та й додасться, хто ж не має, забереться від нього й те, що він має. **Матвія 25:29** Здається що тут є два типи людей - одні мають, а другі не мають, але насправді мають і ті і ті, просто одні цінують те що мають, а інші ні. І тому ті хто цінує те що має, отримує ще більше, а ті хто не цінує те що має, втрачає навіть те що має.

# Три практики вдячності:

## Розпочинання кожного дня з молитви вдячності. 
Згадайте три речі, за які ви вдячні. Це може бути що завгодно - від маленьких радощів до великих досягнень. Дякуйте Богові за ще один день життя, за здоров'я, дах над головою, за сім'ю, за друзів, за можливість працювати, вчитися і розвиватися.

Правило для євреїв - ставати з правої ноги і говорити "Благословенний Ти, Господи, Бог наш, Цар світу, який повертає душу мою в тіло моє".

## Вдячність за їжу.
Перед кожним прийомом їжі зупиніться на мить і подумайте про те, скільки зусиль було докладено, щоб ця їжа опинилася на вашому столі. Подякуйте Богу за цю їжу і за можливість насолоджуватися нею.

Євхаристія - це молитва вдячності за їжу, яку Ісус вчинив під час Тайної вечері. Але це слово "євхаристія" походить від грецького слова "ευχαριστία", що означає "подяка". 1 Тимофію 4:4-5 говорить: "Бо все, що Бог створив, добре, і нічого не слід відкидати, якщо приймається з вдячністю, бо освячується словом Божим і молитвою".

Якщо ми молиомся молитвою подяки то наша їжа освячується і стає малою євхаристією.

## Висловлювання вдячності іншим.
Не забувайте дякувати людям у вашому житті - родині, друзям, колегам. Скажіть їм, як ви цінуєте їхню підтримку і любов. Тому що все добре, що ми маємо проходить від Бога через інших людей. 

Тобто коли ми дякуємо іншим, ще нагода насправді дякувати Богові за те, що Він, його милість відображається через цих людей, і що Його любов діє через них.

## Піст і вдячність.
Піст - це ще одна практика, яка допомагає нам розвивати вдячність. Коли ми відмовляємося від їжі або інших задоволень, ми починаємо цінувати те, що маємо, і розуміємо, наскільки ми залежимо від Бога і Його благословень.


# Висновок.
Вдячність - це не просто гарна манера, це спосіб життя, який допомагає нам зосередитися на позитивному, цінувати те, що маємо, і розвивати глибокі стосунки з Богом і людьми навколо нас. Коли ми практикуємо вдячність, ми відкриваємо свої серця для Божих благословень і стаємо джерелом благословення для інших.